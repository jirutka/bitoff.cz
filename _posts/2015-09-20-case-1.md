---
layout: post
title: Maličkosti
date: 2015-09-20  19:15:00 +0200
license: CC-BY-NC-3.0
license_url: https://creativecommons.org/licenses/by-nc/3.0/
description: >
  Po tři dny a tři noci neopustil mistr Javy svou kóji. Čtvrtý den za ním poslali mniši novice…
---

Po tři dny a tři noci neopustil mistr Javy svou kóji. Čtvrtý den za ním poslali mniši novice.

Novic našel mistra u tabule, jak přemýšlí nad jediným diagramem toku dat. Novic rozpoznal, že se jedná o nevýznamnou část ohromného systému, který mniši spravovali. Nesměle se proto otázal, na čem mistr pracuje.

Mistr odpověděl: „Někde je tu chyba a přemýšlím, jak ji nejlépe opravit.“

Novic řekl: „Často nám kážete o tom, jak důležité je stanovit si správně priority. Jak je tedy možné, že zde ztrácíte čas nad nečím tak malým a bezvýznamným?“

Bez jediného slova mistr pozvedl hůl a udeřil novice do nohy tak silně, že mu zlomil malíček. Novic zakřičel bolestí a zaskočeně se vypotácel z kóje. V ten moment byl novic osvícen.

<figure>
![](/assets/2015-09-case-1/noha.jpg){:title="Dotážete-li se mistra proč je v klášteru zakázané chodit naboso, vede to zpravidla ke stejné odpovědi."}
</figure>

<small>
Překlad [The Small Stuff](http://thecodelesscode.com/case/1){:lang="en"} ze sbírky [The Codeless Code: Fables and Kōans for the Software Engineer](http://thecodelesscode.com/contents){:lang="en"} od mistra Qi.<br>
Publikováno pod licencí [Creative Commons Uveďte autora–Neužívejte komerčně 3.0 Unported](http://creativecommons.org/licenses/by-nc/3.0/){:rel="license"}.
</small>
