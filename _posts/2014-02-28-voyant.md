---
layout: post
title:  "Elementární, milý Watsone!"
subtitle: "Sherlock Holmes pohledem Voyant Tools"
category: StuNoMe
date:   2014-02-28 20:00:00
assets: /assets/2014-02-voyant
---

Velkou část času na předmětu Digital Humanities jsme strávili programováním v R, proto bylo příjemnou změnou, když jsme si po ["hardcore" analýze textu](https://medium.com/studia-novych-medii/6908584ddb21) mohli vyzkoušet i jednodušší způsob.

Seznamte se s [Voyant Tools](http://voyant-tools.org/)[^voyeur] -- sadou nástrojů pro zkoumání textových korpusů. Stačí zkopírovat nebo nahrát texty a můžete začít analyzovat bez čachrování se závislostmi RStudia a s kódováním souborů.

[^voyeur]: Dříve také [Voyeur Tools](http://hermeneuti.ca/voyeur/); dovedu si představit, proč autoři tento název opustili...

Při výběru materiálu pro analýzu jsem opět sáhnul do britského kulturního fondu, tentokrát má volba padla na Sherlocka Holmese. Nikoliv toho s chytrým telefonem a nikotinovými náplastmi, ale viktoriánského džentlmena s lupou a dýmkou v příbězích sira A. C. Doyla. Do analýzy jsem zahrnul celý kánon -- čtyři romány a pět sbírek krátkých povídek. Velká výhoda je, že těmto textům vypršel copyright, takže není problém je legálně stahovat a šířit. K tomu jsem použil výborně zpracované stránky Christopha Endera [The complete Sherlock Holmes](http://sherlock-holm.es/). [Zdrojové texty](http://ubuntuone.com/4p5vSAY3EYdDScoiocoDkm) jsem uspořádal podle typu (román/sbírka) a data vydání, výsledkem je [tento korpus na Voyant Tools](http://voyant-tools.org/?corpus=1393616935073.9929&stopList=stop.en.taporware.txt) (s aplikací stop-slov).

<figure>
![]({{page.assets}}/sherlock-holmes.jpg)
</figure>

Voyant Tools mi přijdou vhodné především na porovnávání dokumentů mezi sebou. Nečekejte však složitější nástroje pro manipulaci korpusu, jako je třeba lemmatizace -- nicméně pro základní přehled o textu to stačí.

Výchozí zobrazení je se hodí k průzkumu klíčových slov a jejich trendů napříč dokumenty.

<figure>
  [![]({{page.assets}}/trends-kwic.png)]({{page.assets}}/trends-kwic.png)
  <figcaption>
  <i lang="en">Trends</i> a <i lang="en">Keywords in Contex</i>. [Zdroj](http://voyant-tools.org/?corpus=1393616935073.9929&stopList=stop.en.taporware.txt)
  </figcaption>
</figure>

Například z porovnání relativní frekvence výskytu je zajímavé, že prakticky vždy je řeč o <i>panu Holmesovi</i>; zaujala mě i poměrně vysoká frekvence jména Watson -- texty jsou koneckonců psané v první osobě pohledem Johna Watsona. Při pohledu na tabulku <i lang="en">Keywords in Context</i> je však zřejmé, že v řadě případů se jedná o oslovení v přímé řeči; <q lang="en">My dear Watson...</q>

Velice užitečný je nástroj <i lang="en">Corpus Summary</i>, který nabízí i základní přehled o "outlierech," respektive slovech, jejichž frekvence značně kolísá a nebo jsou výrazněji zastoupená v konkrétním dokumentu.

<figure class="embed">
<iframe width="600" height="500" src="http://voyant-tools.org/tool/CorpusSummary/?corpus=1393616935073.9929&amp;stopList=stop.en.taporware.txt">
[![]({{page.assets}}/corpus-summary.png)](http://voyant-tools.org/tool/CorpusSummary/?corpus=1393616935073.9929&amp;stopList=stop.en.taporware.txt "Zobrazení Corpus Summary na stránce Voyant Tools")
</iframe>
</figure>

V trendech se objevují inspektoři Scotland Yardu, se kterými Holmes pracuje nejčastěji (Gregson, Lestrade, Hopkins...) a zároveň je zřejmé, kde se odehrává <cite>Pes baskervillský</cite>.

Je zde však celá řada dalších možností pro vizualizaci a průzkum textu. Pro sledování frekvence a výskytů slov v průběhu dokumentů jsou užitečné bublinky -- [<i>Bubblelines</i>](http://docs.voyant-tools.org/tools/bubblelines/){: lang="en"}. Tak například, jak často se vyskytuje v Sherlockových dobrodružstvích jeho starší bratr? Případně antagonisti -- profesor Moriarty a plukovník Moran?

<figure class="embed">
<iframe width="600" height="500" src="http://voyant-tools.org/tool/Bubblelines/?corpus=1393616935073.9929&stopList=stop.en.taporware.txt&type=mycroft&type=moriarty&type=moran&type=mycroft" seamless>
[![]({{page.assets}}/bubblelines.png)](http://voyant-tools.org/tool/Bubblelines/?corpus=1393616935073.9929&stopList=stop.en.taporware.txt&type=mycroft&type=moriarty&type=moran&type=mycroft&type=moriarty "Zobrazení Bubblelines na stránce Voyant Tools")
</iframe>
</figure>

Zdá se, že jejich výskyt je poměrně koncentrovaný do konkrétních povídek. Příznačné je i to, že v Psovi baskervillském není ani jedna zmínka, děj se odehrává před Raichenbašskými vodopády a navazuje až další příběh v Návratu Sherlocka Holmese. Zajímavé je zkoumat i výskyty dalších postav -- vyzkoušejte například Hudson, Lestrad, Irene Adler (Sherlock se o ní zřejmě vyjadřuje jen jako o <i>té ženě</i>), Mary Morstan (poté, co se provdá, je možné jí nalézt už jen jako Mary).

Zaujal mě ještě jeden nástroj -- [<i>Links</i>](http://docs.voyant-tools.org/tools/links/){: lang="en"} umožňuje zkoumat vazby mezi slovy; vzásadě se jedná o hezčí způsob zkoumání digramů. To mě přivádí i k jednomu klasickému omylu, kterého se sám dopouštím hned na začátku článku -- Sherlockovi bývá často připisován výrok <q lang="en">Elementary, my dear Watson!</q> Pravda je taková, že Doylův Sherlock Holmes nic takového nevyslovil -- můžeme si to snadno ověřit.

<figure>
[![]({{page.assets}}/links.png)]({{page.assets}}/links.png)
<figcaption>
Graf vazeb pro slova <i lang="en">elementary</i> a <i lang="en">dear</i> -- nemají mezi sebou slovo <i lang="en">my</i> ani nepřímou vazbu. [Zdroj](http://voyant-tools.org/tool/Links/?corpus=1393616935073.9929&stopList=stop.en.taporware.txt) (vyžaduje Flash Player).
</figcaption>
</figure>

Zdá se, že tato hláška se objevila až ve filmových zpracování Doylových děl, kde doktor Watson bývá znázorňován jako typický "sidekick" -- prosťáček sloužící ke komickému odlehčení. Je proto dobré vidět, že novější adaptace vrátily tomuto válečnému veteránovi více důstojnosti.

<figure>
<figcaption>
Věci zřejmě nejsou tak prosté, jak se zdají být, drahý Watsone.
</figcaption>
![]({{page.assets}}/watson.jpg)
</figure>

Z této analýzy by se dalo určitě vytáhnout více; zajímavější pohled by mohla dát analýza jednotlivých povídek, namísto sbírek (k čemuž by ovšem bylo vhodné uspořádat 56 textů chronologicky...) případně porovnat všechny Doylovy texty. Navíc jsem ukázal jen zlomek možností Voyant Tools; další nástroje však podrobně [rozebrala Martina](http://martpod.wordpress.com/2013/12/10/the-world-ended-didnt-you-get-the-memo/), proto není potřeba se opakovat.

Rád bych však zmínil ještě jednu užitečnou funkci Voyant Tools o které mlčí i oficiální dokumentace. Základní nastavení nabízí pouze malou část nástrojů, což ovšem neznamená, že musíte zbývající nástroje používat zcela odděleně. Celý systém je funguje jako dílky lega, které můžete překonfigurovávat do nových kombinací -- ty se zde nazývají "skiny."

Klíč se skrývá v tlačítku "export" (s ikonou diskety) které se nachází v pravém horním rohu všech nástrojů.

Zde stačí vybrat <i lang="en">a URL for a different tool/skin and current data</i> a následně si můžete vybrat některou z předpřipravených konfigurací -- nebo vyberte [<i>Skin Builder</i>](http://voyeurtools.org/?skin=builder){: lang="en"} a udělejte si vlastní! Mně se však překvapivě osvědčil poslední z nabízených skinů -- [<i>Windows Desktop</i>](http://voyant-tools.org/?skin=desktop&corpus=1393616935073.9929&stopList=stop.en.taporware.txt){: lang="en"}. I přesto že virtuální okna v prohlížeči jsou trochu neohrabaná, zde je to ideální funkce na zkoumání možností, které Voyant Tools nabízí.

<figure>
[![]({{page.assets}}/desktop.png)]({{page.assets}}/desktop.png)
</figure>
